---
slug: tanrisal-parcacikbeyin-15
title: Tanrısal Parçacık
author: Melih Can Ekşioğlu
username: melihcaneksioglu
banner: https://images.unsplash.com/photo-1559757148-5c350d0d3c56?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=889&q=80
date: March 15, 2020
---

Evrende keşfettiğimiz en karmaşık yapı insan beynidir. Maddesel olarak baktığımızda çok da karmaşık gözükmez. Ortalama 1,5 kg ağırlığa ve kişiden kişiye 1130 cm3 ile 1230 cm3 olarak değişen hacme sahiptir. Kafatası adete bir zırh görevi üstlenerek beyni korumaktadır. Bu yapı bazı köprüler aracılığıyla bilgi toplayan ve bu bilgilerle yaşamamız sağlayan bir merkezdir adeta.

Duyumsadıklarımız, inançlarımız, ümitlerimiz, korkularımız kısacası bizi biz yapan her şey burada meydana gelir. Yani hayatımız beynimize gelen duyuların algılanması sonucu oluşan bir illüzyondur diyebiliriz. Yani dinlediğimiz müzik, yediğimiz yemek, güzel kokulu çiçekler hepsini algılamamızı sağlayan , yorumlandırmamıza izin veren yapıdır beyin. Bizim hayatımızdaki gerçekliğin kaynağıdır. Gerçek bu yüzden bir tane değildir diyebiliriz. Herkesin gerçeği beyni kadardır, beyni kadar farklıdır.

Gerçeklik algımız dışarıda ne olduğu ile ilgili değil içeride yani beynimizde neler olduğuyla ilgilidir. Bilginin yani gerçekliğin oluşmasında ilk aşama duyuların beyne girmesidir. Örneğin görüntüler ve sesler gözümüzden ve kulağımızdan içeriye akıyormuş gibi hissederiz ama bu eksik bir anlayıştır. Beyin aslında çok izole bir yapıdır ve dışarıyı hiç görmemesine rağmen tüm gerçekliğimizin oluşmasını sağlar. Göz ve kulak sadece bir geçit , dışarıya açılan bir kapı diyebiliriz bu kapıdan görüntü ve ses içeriye olduğu gibi taşınmaz.Görüntü ışık fotonlarına, ses ise hava basıncı dalgalarına, yani beyin için geçerli olan birimlere çevrilerek içeriye alımır adeta. Bu sinyallerde çok kompleks bir yapıya sahip nöron ağları tarafından taşınır. İnsan beyninde 100 milyar nöron olduğu söylenmektedir. Ve her biri her an bir diğeri ile iletişim ve alışveriş halindedir. İşte meydana gelen bu olaylar bütünü sizin gerçeklik algınızı oluşturan şeydir. Bir kuşun ötüşü , kahvenin kokusu veya harika bir deniz manzarası tüm bunlar aynı malzeme tarafından oluşturulur ve bu da gerçekliğin malzemesidir.

Fakat beyin nasıl bu işleyişi , karmaşayı anlamlı bir hale getirmektedir. Etrafımızda hiç durmayan, sürekli devam eden bilgi akışı içinden kendince elemeler yaparak ve elde ettiği bilgileri işleyerek , parçaları birleştirerek bir gerçeklik oluşturmaktadır. Bu, milyonlarca yıllık evrim sürecinin ürünü olan bi operasyondur. O kadar etkileyici ve o kadar güçlüdür ki ; işleyişi son derece hızlı ve zahmetsiz görünür. İşte bu harika yapıyı beraber algılamak , nasıl bir güce sahip olduğumuzu anlamak için Betik’i takip etmenizi rica ediyorum ve kıymetli vaktiniz için teşekkür ediyorum…
