---
slug: fregoli-sendromu-44
title: Fregoli Sendromu
author: Kübra Nur Bektaş
username: kubranurbektas
banner: https://i.milliyet.com.tr/MolaSlider/2017/12/27/fft351_mf26429905.Jpeg
date: July 6, 2020

---
Yeni bir yazıdan herkese merhabalar. Umarım bu zorlu karantina sürecini gerekli önlemleri alarak ve ruhsal açıdan fazla yıpranmadan atlatabiliyorsunuzdur. Zira eve kapanmak insan doğasına aykırı olduğu için birçoğumuz ciddi anlamda zorlanıyoruz. Haydi bu yazıda Fregoli Sendromu’ndan biraz bahsedelim ki yeni bilgiler sayesinde mutlu hissedebilelim.

Fregoli Sendromu çok nadir görülen bir hastalık da olsa ortaya çıktığı kişinin hayatını ne yazık ki kâbusa çevirebilecek bir hastalık. Kişi tanıdığı insanların sokaktaki insanların kılığına büründüğünü düşünür, her yerde o kişileri görür ve sürekli bu kişilerce taciz ve takip ediliyormuş gibi hisseder. Kişiler arasında bir benzerlik olmasa bile o kişi her yerdeymiş gibi düşünür. Sanki kendisi hariç tüm insanlar tek bir kişiymiş de tüm dünya kötü kişilerce ele geçirilmiş gibi hayal eder.

Fregoli tanısı ilk defa 1927 yılında konmuştur. Hikayesi ise şöyle; Leopoldo Fregoli Guinness Rekorlar Kitabı’na giren bir sahne sanatçısıdır. Oyunlarını genelde tek başına oynar ve onlarca yüze bürünüp sürekli kılık değiştirir. Bu onu en hızlı ve en yaratıcı sanatçı yapar. Fakat bir gün oyununa gelen 27 yaşındaki bir kadın o günden sonra Leopoldo’nun kendisini takip ettiğini öne sürer ve sonrasında da Fregoli Sendromu ortaya çıkar.

Peki Fregoli Sendromu neden ortaya çıkar? Fregoli Sendromu nöropsikiyatrik bir hastalık olup Sanrısal Yanlış Tanıma Sendromu (DMS) kategorisine girer. Capgras Sendromu’yla benzerlik gösteren Fregoli sanrısı kişinin yüzleri hatalı tanımlamasından dolayı ortaya çıkar. Nörolojik olarak tanımlamaya çalışırsak ne ile karşılaştığımıza bakalım biraz da. Beyinde duygu ve içgüdüleri kontrol eden Limbik sistem denen bir bölge vardır. Kişinin yüz tanımlama ile ilgilenen bölgesi Limbik sistemle çok güçlü bir bağ kurar ve sonrasında Limbik sistem vücutta bazı değişikliklere yol açar. Bu değişiklikler herkeste meydana gelir ve beyin tüm herkesin aynı kişi olduğu yanılgısına kapılır. Sonuç olarak “ hislerim böyleyse, bu o kişi olmalı” şeklinde sanrılar ortaya çıkar.

Tedavi kısmında ise tüm DMS hastalıklarında olduğu gibi antipsikotik ilaçlar, yanında gerekirse antidepresan ve antikonvülsanlar kullanılabilir.

Kaynakça

[Wikipedia](https://en.wikipedia.org/wiki/Fregoli_delusion "Wikipedia")