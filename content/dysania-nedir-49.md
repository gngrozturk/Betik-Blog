---
slug: dysania-nedir-49
title: Dysania Nedir?
author: Kübra Nur Bektaş
username: kubranurbektas
banner: https://images.unsplash.com/photo-1515894203077-9cd36032142f?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=750&q=80
date: September 9, 2020

---
Yataktan kalkamamaktan muzdarip olan herkese mutlu haftalar diliyorum. Öyle ki bu hafta biraz sizlerden bahsedecek, gerçekten Dysania olup olmadığınızı anlamanıza yardımcı olacağız.

Tıpta resmi bir tanımı olmasa da Dysania, yataktan kalkmakta zorlanma/kalkamama olarak tanımlanır. Benzer bir sorun olan, sürekli yatakta kalma arzusu hissedilen klinomaninin aksine dysania olan kişiler sadece yatakta kalkma kısmında sorun yaşarlar. Fakat klinomanide kişi günün tamamını yatakta geçirebilir, uyanık olsa dahi yatakta kalmak isteyebilir. Lakin dünyada uyanmakta sorun yaşayan, alarmını defalarca kez erteleyen insanların aksine dysania olan kişiler yataktan kalkmaya çalışırken normalin aksine fazla stresli, endişeli ve gergin olurlar. Yani ‘yataktan kalkma’ eylemini yaparken nasıl hissettiğinizi betimlemeye çalışmak bu konuda bir uzmana danışmanız gerekip gerekmediğinizi anlamaya yardımcı olacaktır. Ne de olsa sabah uyandığımızda birçoğumuz dinç, dinlenmiş ve mutlu uyanmıyoruz.

Ayrıca tabii ki her yataktan kalkmakta zorlananın Dysania olmadığını hatırlatmakta fayda var. Bu sorun daha çok birbirini tetikleyen başka nedenlerden kaynaklanıyor. Bu sorunları biraz inceleyelim;

**1. Kan Değerleriniz:** Vitamin ve mineraller yaşamımızın temel gereksinimleridir. Her ne kadar bunlar için belli bir referans aralığı olsa ve siz bu normal aralıkta olsanız da bir uzmana danışıp takviye gıda kullanmayı deneyebilirsiniz. Çünkü yaş-kilo gibi etkenler bireyden bireye değiştiği için vücudun ihtiyaç duyduğu besin ve enerji miktarı da buna göre değişir. Bu yüzden normal görünen bu değer size her zaman yetmez. Bu da halsizlik, yorgunluk gibi durumlara yol açar. Sonuç olarak da yataktan kalkmak zulüm halini alabilir. Eğer ki bu durumdan uzun süre kurtulamazsanız işin ucu yataktan kalkamamanın sizin için kronikleşmesine, bir türlü bu durumu çözemediğiniz için de sürekli endişe duyup stres olmanıza kadar gelebilir.

**2. Depresyon:** Kan değerleri de dolaylı yoldan depresyona sebep olabileceği gibi birçok neden de depresyona sebep olabilir. Sürekli mutsuz hissetme, sizi eğlendiren şeylerin eskisi kadar zevk vermemesi, hiçbir şey yapmak istememe gibi birden fazla semptomu olan depresyonda da seviyeler vardır ve eğer majör yani en üst seviye depresif bozukluğunuz varsa işiniz bu konuda biraz daha zor olabilir. Her ne kadar depresyonda uyku bozukluğu az ve çok uyuma olarak 2 şekilden birinde kendini gösterse de yataktan kalkmak genel bir sorun olabilir.

Eğer siz de Dysania olmasanız bile yataktan kalkma sorunları yaşıyorsanız ki günümüz şehir yaşantısında bu konu normal olmasa bile normalleşti, mutlaka iyi bir uzmana danışmanızı, kendi vücudunuzu ve ruhunuzu dinleyip tanımanızı öneririm. Zira birçoğumuz kendimizi tanımıyoruz ve bu yüzden işleri yoluna koyup mutlu olamıyoruz. Kendimize ve sağlığımıza dikkat etmek son derece önemli.

Kendini tanı ve sorunlarını çözmeye çalış. Bu hayata oturmak için değil yaşamak için geliyorsun unutma. Bir sonraki yazıda görüşürüz!

Kaynakça

[BBC](https://www.bbc.co.uk/bbcthree/article/622c8a79-23cf-4887-a5d1-6ed4a81192bf "BBC")
[Rise and Shine](https://theriseandshine.com/dysania-what-it-is-and-how-to-overcome-it/ "Rise and Shine")